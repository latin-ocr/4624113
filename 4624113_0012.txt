θ

 

simulque intellegi potest quam neglegenter et temerarie in describendo libro
uersatus sit is librarius, ad cuius exemplar codices F L R conformati sunt,
homo rei grammaticae et metricae prorsus ignarus, quamque suopte iudicio et
arbitrio permulta uel immutauerit uel inseruerit.

Iam uero de ratione quae inter tres codices A B Pr secundae classis in-
tercedit, nihil certi confici potest⁷ quorum nullus adeo bonitate reliquos superat,
ut pro firmo et unico scripturae fundamento haberi possit: immo per haec
omnia exemplaria late vagata est corruptela, nt iudicio caute adhibito modo
hunc modo illurn ducem sequamur. Tamen Monacensis codex Pr. is esse
uidetur, qui scripturae praestantia primum inter reliquos sibi adserat locum,
quia7 nisi egregie fallor, ita descriptus est ex altero vindobonensi Α, ut in
permultis locis uetustiorum librorum collationem librarius prudenter adhibuerit.
Penes Monacensem igitur maxima fides in iis oraculorum libris erit„ qui desunt
in codicibus HMQV. Neminem uero* qui accuratius paullum haec oracula
pertractauerit, fugere potest„ unicam permultorum locorum salutem e sola
coniectura esse petendam. Atque duo praeter ingenii facilitatem unicuique
editori parata sunt emendationis subsidia: alterum petitum ex accurata dictio-
nis Sibyllinae inuestigatione., de qua praeclare meritus est Alexander‚ editor
Parisinus: alterum petitum e rei metricae obseruationffi de qua plura quam ut
hic transferri possint„ disserui in eo libello„ quem ante hos quindecim menses
de oraculis Sibyllinis Lipsiae edidi apud Weigelium.

His autem ita expositis claudenda est praefatio. Unum addo7 me in se-
quente oraculorum libro, etiamsi in notis hoc non ubique disertis uerbis tra-
ditum sitq seuere secutum esse codices A B Pr, a quorum auctoritate„ nisi
grauissimae caussae subessent7· recedere nefas esse duxi. Nam reliquorum co-
dicum, si quae sunt propria et praecipua, non contemno quidem, sed neque
pluris facio quam aliorum uirorum doctorum coniecturas. Itaque nonnullis in
locis, quibus neque alienae neque meae curae etiamnum satisfecisse uideban-
tur, certam corruptelae sedem asteriscis indicare malui, quam ad incerta con-
iecturarum confugere commenta, uel quod idem⁷ immo deterius est, incerta
codicum interpolatorum exhibere supplementa. Hinc igitur orta est ea scrip-
turae uarietas, qua nostra huius libri recensio cum a Parisina turn a Lipsiensi
recedit, quain uiris doctis et aequis earum rerum existimatoribus non inpro-

batum iri speramus .

