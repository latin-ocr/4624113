 

Guilielmo Dindorfio uiro clarissimo qui mirum quantum meis studiis fauet
auctore, nouam Sibyllinorum editionem parare constitui. Inde factum est, ut '
omne otium, quod mihi uariis et grauissimis negotiis inpedito supererat, in
haec oracula conferrem, omninoque in recentiorum poetarum epicorum artem
metricam inuestigandam et illustrandam elocutionem. Itaque cum amici me
dignum censuissent cui munus conscribendi libelli deferretur, quo Te, uir il-
lustrissime, iam munere cedentem, cui plus quinquaginta annis egregie praeÎ‡
fuisti, prosequeremur et pietatis nostrae gratique animi erga Te quamuis exile
monumentum erigeremus, fieri non potuit, quin horum studiorum specimen
Tibi proponerem. Primum enim nefas fuisset et religioni aliud quicquam Tibi
offerre, quam in quo toto animo omnem operam collocaui et plus triennio, for-
tasse laudabili diligentia, desudaui. Deinde uero ualde mea interfuit ut haec
studia, antequam prelo diuulgarentur, Tuo, uir doctissime, subicerentur examini,
ut si quid iis inesset, quod Tibi placeret, hoc nobis indicares, sin quae minus
bene Tibi facta uiderentur, sententiam Tuam nobiscum benigne communicares.
Nam bene scio Te ut minimum dicam paterna semper beniuolentia tam meis
quam amicorum studiis praefuisse, Te nobis omnibus neque re neque consiliis
umquam defuisse. Denique oracula Sibyllina ipsa non indigna uidebantur, qui-
bus parumper animum Tuum aduerteres, quorum argumentum ad philologos
aeque ac theologos pertinet. Tuum uero nomen in utriusque ordinis primoribus
iam dudum ab omnibus relatum est.

Atque rem ita instituendam esse censui, ut primum de codicibus pauca
praefatus, uiam indicarem, quae in edendis et emendandis oraculis mihi tenenda
uideretur, deinde oraculorum librum primum ederem integrum, postremo in
adnotatione critica scripturae immutatae rationem redderem. Codices autem
oraculorum manu scripti quotquot extant omnes recente admodum aetate

 

